# Mackathon

‘Hackathon…’ Nouja… dat is een groot woord. In 4 uur een product in elkaar ‘hacken.’

“An event, typically lasting several days, in which a large number of people meet to engage in collaborative computer programming.”

Meer dagen hebben we er niet van gemaakt. Officieel zou het niet als een hackathon worden gezien, dus vanaf nu noem ik het een mini-hackathon, een mackathon!

**18-05-2018 | 9.45 uur**

Ik zet mijn fiets in het rek bij de HvA locatie, Leeuwenburg. We beginnen om 10.00 uur met de mackathon, mijn eerste hackathon. Bij het binnenlopen zie ik al andere studenten die de hackathon ook gaan doen. 

**18-05-2018 | 10.05 uur**

Na een heel bord vol geschreven te hebben, komt Gabriel met een uitleg van alles wat hij heeft opgeschreven. Is dit dan het begin van de hackathon? We worden, in het engels, uitgelegd wat de bedoeling is en kunnen een onderwerp van het bord pakken. Ik wacht zelf geduldig om te kijken wat andere kiezen.

**18-05-2018 | 10.35 uur**

Iedereen heeft nu iets gekozen. Ook ik heb iets gekozen. Ik heb gekozen voor een ‘annotation tool’ voor het annoteren op foto’s. Samen met Jelle Overbeek ga ik iets in elkaar ‘hacken.’

We hadden ongeveer tot 14:00 uur om iets te maken. Dit betekent dat wij iets meer dan 3 uur hebben om iets te maken. Dit zorgt ervoor dat je als designer en front-ender heel snel heel veel beslissingen maken. Dit was dan ook het meest uitdagend van deze mackathon. In een eigenlijk veel te korte tijd iets neerzetten. Hier kan het meest uitgehaald worden. 

**18-05-2018 | 11.00 uur**

Samen met Jelle Overbeek ga ik aan het concept voor onze annotation. Wat gaan we maken en hoe ziet het eruit?

**18-05-2018 | 11.45 uur**

Nadat we concreet hebben wat we willen beginnen we aan de code. Samen met Koos en Vienna zetten we één boilerplate op. We zetten die op github en maken ons eigen branch. Deze is te vinden op: [https://github.com/hackshackshacks/digital-design-prototype/tree/annotation](https://github.com/hackshackshacks/digital-design-prototype/tree/annotation)

Het is niet zo dat je bij een hackathon de hele dag moet zitten. Het blijft natuurlijk heel belangrijk om te blijven bewegen en goed te blijven eten. Tussendoor moet je blijven bewegen. Als er even tijd is loop je langs alles wat gemaakt wordt. Zodra de pizza er is, is het belangrijk dat je daar even van geniet. Misschien krijg je na het eten weer nieuwe inzichten.

**18-05-2018 | 13.50 uur**

Over tien minuten zouden we het prototype eigenlijk al af hebben. Er moet nog veel gedaan worden om het beter te maken. Gelukkig krijgen we te horen dat we een uur extra krijgen. Jelle en ik weten precies wat we nog moeten doen en gaan aan de slag. 

**18-05-2018 | 15.00 uur**

Ons prototype is klaar. We moeten het presenteren. Na een lange dag hacken hebben we een duidelijk beeld wat we hebben gemaakt, en waar de anderen mee bezig zijn geweest. We presenteren aan Gabriel in het engels. Ik klik door ons prototype door en zo wordt duidelijk waar wij mee bezig zijn geweest. 

**18-05-2018 | 15.30 uur**

Iedereen heeft zijn prototype laten zien en nu komt het belangrijkst van de dag. We sluiten het natuurlijk af met een lekkere borrel.

## Conclusie

Bij deze mackathon ging het heel weinig over de lessen die wij hebben gehad bij de minor. Het was meer een soort auditie. Bij een auditie laat je zien wat je kan. Het laten horen van een toonladder, je bereik tonen. Deze mackathon had hetzelfde gevoel. Je schrijft de code niet voor productie, maar vooral zo, dat het werkt. Je laat je bereik zien van de code. Daarnaast vraagt het veel van je oplossend vermogen. Hoe kan je iets bereiken in een hele korte tijd. 

## Bronnen

https://en.oxforddictionaries.com/definition/hackathon
https://www.techopedia.com/definition/23193/hackathon

