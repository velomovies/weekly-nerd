[Vorige](/Artikelen/Nivea_artikel.md) | [Volgende](/Artikelen/De_eeuwige_discussie_artikel.md)

# Testen in 5 stappen
 
Testen is zeer belangrijk bij het bedenken en maken van een concept. Het wordt vaak overgeslagen, maar om een concept veel concreter te maken is dit juist heel belangrijk. In dit artikel staat uitgebreid beschreven hoe het testen werkt, hoe er zo goed mogelijke uitkomsten uit het testen komen en hoe er dus een beter product uitkomt. Misschien is testen dan ook wel het belangrijkste in het proces van het maken van een product. Het is een constant ding wat terugkomt en wat herhaald kan worden. 
 
Bij het maken van een product wordt er vaak al uit van een bepaald beeld van de gebruiker. Door te testen kan worden nagegaan of de aannames die er zijn inderdaad kloppen. Het proces van testen kan al bij het bedenken van een concept worden ingezet en ga er vanuit dat dit oneindig lang kan duren. 
 
**1. Een concept**
 
Een concept is een belangrijk startpunt om te kunnen testen. Zonder concept kan er niets getest worden. Bij het bedenken van een concept moet er een probleem opgelost worden. Dit probleem moet goed onthouden worden. Tijdens het proces van Testen moet het probleem ook getest worden. Is dit ook echt een probleem en lost de oplossing dit probleem ook echt op?
 
 
**2. Wat is de core functionaliteit**
 
Een concept heeft altijd een bepaalde functionaliteit. Als deze concreet is kan hier op getest worden. De core functionaliteit is handig om te weten zodat daar de focus op gelegd kan worden. Dit kan vervolgens worden opgesplitst in kleinere functionaliteiten. In de volgende stap wordt gekozen wat er getest wordt, maar door concreet te hebben wat er precies is wordt het makkelijker om alles te testen. 
De opgesplitste functionaliteiten zijn handig om te weten. Naast dat het handig is bij het doen van een test, kan het ook helpen bij het maken van product. Vooral als er in een team gewerkt wordt kan dit iedereen helpen om een beter beeld te krijgen van het beoogde product.
 
**3. Testplan maken**
 
Stap 3 begint bij het bedenken wat er precies getest moet worden. Het uiteindelijke doel is om alles van het product te testen. Door het product op te splitsen (wat gebeurt is in stap 2) wordt het voor de tester en de geteste veel overzichtelijker. Onderstaand is een voorbeeld van een testplan:

[Voorbeeld testplan](images/Tesplan.pdf)
> Voorbeeld test plan van CMD
 
Het is ook goed om in deze stap te bedenken op welke manier er getest moet worden. Voorbeelden hiervan zijn:

* Usability Testing
* Eye Tracking
* Interviews and Focus Group
 
Schrijf op wat er gedaan wordt en met wie het testen wordt gedaan. Zo kan er gelijk verwarring worden voorkomen, omdat het al concreet ergens staat.
 
Schrijf in het testplan ook hoeveel mensen er getest kunnen worden, wat de situatie is en waar er getest kan worden. Dit testplan is vooral voor de bedenker van het product. Het geeft een beter inzicht in wat er gedaan moet worden.
 
**4. Testen**
 
Nu is het zover! Het testen kan beginnen. Na de drie stappen van hierboven zou de test helemaal klaar moeten zijn. In het testplan staan, als het goed is, de mensen waarmee getest moet worden. Eventueel staat zelfs de locatie of situatie beschreven. 
 
Het testen moet voor de persoon die getest wordt, goed verzorgd zijn. Zorg er dan ook altijd voor dat hij/zij zich kan focussen op de test en niet om alles wat eromheen gebeurt. Probeer de testpersoon altijd zo goed mogelijk op gemak te stellen. Dan is de kans op nuttige feedback het grootst. 
 
Bij het testen zelf is het handig als de testpersoon altijd hardop denkt. Vraag dat ook aan deze persoon. Als hij/zij niet verteld waarom er op een bepaalde knop wordt gedrukt dan kunnen er dingen over het hoofd worden gezien. 
 
**5. Itereren**
 
Na het testen komen er altijd veel dingen naar voren. Misschien zijn het dingen die van tevoren al duidelijk waren, maar er kunnen ook nieuwe inzichten zijn. 
 
Als de mogelijkheid er is om kleine veranderingen tussen het testen te kunnen doen, doe het! Door snel op testen te reageren kan een eventuele oplossing direct weer worden getest. Daarnaast blijft er dan altijd weer nieuw feedback komen, in plaats van alles wat er al gezegd is.
 
Zodra stap 5 klaar is, is het testen nog niet klaar. Het blijft een proces van itereren. Vanaf hier moet alles herhaald worden vanaf stap 3. Bij het maken van een volgend testplan moet er getest worden op een iteratie of een toegevoegd element. Door elementen één voor één te testen kan het concept veel concreter worden.
 
## Bronnen

* https://www.smashingmagazine.com/2018/03/guide-user-testing/
* https://medium.com/swlh/how-to-do-user-testing-on-a-budget-bc4000d4387

---

[Vorige](/Artikelen/Nivea_artikel.md) | [Volgende](/Artikelen/De_eeuwige_discussie_artikel.md)
